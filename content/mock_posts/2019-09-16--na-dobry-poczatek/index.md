---
title: Dlaczego jestem za stary na anime?
tags: ["anime", "pasta"]
cover: animu.jpg
author: Ben
---

Analiza i interpretacja, na wybranym przykładzie.

> Czekając na pobieranie masywnych aktualizacji na komputer, stwierdziłem, że zajmę sobie czas z platformą Netflix. Jako, że miałem ochotę na jakieś anime, wybrałem sobie pozycje, która czekała do obejrzenia. Jakiś wirus – myślę post apo, może będzie fajniutkie.

Motyw prosty – Japonie atakuje wirus nazwany „Apokalipsa” (dobre), a państwa trzecie – nie jest powiedziane jakie dokładnie, ale między innymi Juesej, robią szczepionkę, a potem robią z Japonii trybutariusza/podnóżek/sługusów – tak, że musi powstać ruch oporu. Na razie nie tak całkiem najgorzej. Pierwsze złe pojawia się, gdy bohater (nazywany dalej DŻOLO) na pierwszy kryzys położył się na ziemi i zaczął płakać. Nie zastanowiło mnie, że miał tajną bazę w opuszczonym budynku gdzie składał komputery – co finalnie nie miało jakiegokolwiek dalszego znaczenia w fabule – ale jeszcze nic nie podejrzewałem.

### Opowieść o DŻOLU i DŻADZE

<re-img src="animu.jpg" title="By Netflix"></re-img>

 Pojawia się też członkini ruchu oporu (dalej zwana DŻAGĄ), dama w opałach, która dostaje wpierdziel (tu następuje scena płaczu DŻOLA). Targany wyrzutami sumienia, że zachował się jak picza, DŻOLO idzie odnieść robota i robótki ręczne(!), które dała mu DŻAGA. Natrafia na szefa ruchu oporu (dalej zwanego KURT COBAIN). KURT COBAIN bije bandę jakiś randomowych ludzi i mówi, że DŻOLO zostawił DŻAGĘ i żeby więcej tak nie robił. Przerywa mu atak mechów-robotów, sterowany przez pierwszą złą postać (dalej zwaną ŁYSY1), na czele z szaloną złą postacią dwa (dalej zwaną BANAN). Wielka napierdzielanka, DŻOLO biegnie, ratowany po drodze przez kobietę na wózku prowadzącą zdalnie mecha (dalej zwaną HOT WHEELS). BANAN bije się na mechy z HOT WHEELS, DŻOLO w końcu znajduje DŻAGĘ, która prosi, by wsadził jej rękę między biust, co DŻOLO robi w rezultacie wyciągając trzymetrowy miecz, bo jak się okazuje, po drodze stłukł ampułkę z super genem, mutacją choroby, która dała mu moce wyciągania różnych przedmiotów z klatek piersiowych ludzi(!). DŻOLO bije się na miecze z mechami, wygrywa. Dalej następuje dogłębniejsza analiza DŻOLO, jako życiowego nieudacznika, bez talentów i ambicji, który odpowiada tylko ‘Uh’, ‘oh’, ‘huh’ i jęczy. Ruch oporu o nazwie Dom Pogrzebowy (dalej zwany EKIPĄ) przyprowadza atak na żołnierzy tych organizacji narodów, zwanych LEUKOCYTAMI, że niby od organizmu.

### Super tajna misja

 Super tajna misja, atak na LEUKOCYTY, które chcą zabijać ludzi, bo niby zarażeni. Scena, że matka prosi BANANA, żeby nie zabijał jej męża, ten ją bije i kopie, bo jest super zły. Ludzie giną, zaczyna się walka. DŻOLO solo szarżuje po wszystkich, skacze do BANANA który właśnie prowadzi mecha, wyciąga z jego klatki piersiowej jakiś pistolet, a gdy ŁYSY1 strzela do KURTA COBAINA, lasery zostają odbite i LEUKOCYTY giną. Wszyscy się cieszą, a KURT COBAIN proponuje DŻOLOWI żeby wbijał do EKIPY. Tu twist, bo ten odmawia i wraca do szkoły, ale KURT COBAIN wysyła DŻAGĘ, że niby będzie nową uczennicą, która wprowadza się do DŻOLA bo tak. DŻAGA okazuje się być niepełnosprawna umysłowo, bo nigdy nie zmienia tonu wypowiedzi i w sumie spełnia wszystkie wymogi spektrum autyzmu, jednak DŻOLO strasznie się zakochuje. Okazuje się, że jeden kumpli DŻOLA, super popularny dzieciak (dalej nazwany FIRCYK), któremu DŻOLO zazdrości, że go wszyscy lubią, jest współpracownikiem LEUKOCYTÓW, którego DŻOLO szukał, a potem znajduje. DŻOLO zabiera mu więc nożyce z piersi, ale nie chce dokonać egzekucji bo są kumplami, więc zawierają umowę o nieagresji. FIRCYK jednak wydaje DŻOLA – bo jak się okazuje później, LEUKOCYTY leczo jego młodszego brata, DŻOLO trafia do niewoli, gdzie rozmawia z trzecim złym (nazwanym dalej WUJEK), który przy pierwszym spotkaniu rozwiązuje krzyżówkę i śmieje się z legginsów.

### Spoko mordo, oszukiwanie jest ok.

KURT COBAIN przychodzi w przebraniu i mówi, że EKIPA nie przyszła uwolnić DŻOLA, ale innego ziomka (zwanego dalej MONTECHRISTO). DŻAGA na własną rękę wpada uwolnić DŻOLA, wielka naparzanka z mechami, DŻOLO finalnie wyciąga pistolet z piersi MONTECHRISTO i niszczy mechy, wszyscy uciekają, a DŻOLO postanawia dołączyć do EKIPY. DŻOLO zaczyna szkolenie. Pojawia się dużo postaci, których szkoda wymieniać, bo nie są ważne, poza 10 letnią dziewczynką zwerbowaną do ruchu oporu (dalej nazwaną CHRUST1) i licealistą z drugiej klasy co to strasznie doświadczony wojak (dalej zwanego GIMBUS). Wszyscy się śmieją z DŻOLA, którego ciśnie odbyt, że wszyscy lubią KURTA COBAINA, a że kobiety wybierają takich facetów, a nie takich jak DŻOLO. Trenuje, a potem ma egzamin przyjęcia do EKIPY, na którym HOT WHEELS bije go zdalnie mechem. DŻOLO sobie nie radzi, wiec znajduje GIMBUSA siedzącego jak ten łoś na arenie w której ten uciekał przed mechem, wyjmuje z jego klatki piersiowej zapalniczkę, którą zamyka mecha w bańce cieni i używa mocy, żeby nieuczciwie wygrać. Wszyscy klaszczą, a gdy DŻOLO mówi, że przecież oszukiwał bo użył mocy, HOT WHEELS komentuje, że spoko mordo, oszukiwanie jest ok.

### Donec hendrerit laoreet risus eget adipiscing.

Cześć EKIPY zostaje zaatakowana gdzie indziej, przeżył tylko KURT COBAIN, który zastrzelił ranną CHRUST1. Gdy wraca, DŻOLO wyjeżdża do niego z ryjem, że skazuje ludzi na śmierć, a wszyscy śmieją się z DŻOLA, który się obraża i wychodzi. Życie toczy się dalej, do domu DŻOLA, wraca w bieliźnie jego MATKA (niby jakaś super naukowiec), którą DŻOLO nazywa po imieniu. MATKA widzi DŻAGĘ i od razu do niej coś tam pierdzieli, a DŻOLOWI mówi, że jakaś dziwna. Wszyscy idą na przyjecie na statku, gdzie DŻOLO i KURT COBAIN są jako kelnerzy, a DŻOLO dowiaduje się o detalach misji (w czas). EKIPA nie ma ZAPASÓW, więc musi zdobyć WSPARCIE od PATRONA zajmującego się HANDLEM (bez żadnych detali). W tym samym czasie, ten zły numer cztery (dalej zwany KAPITAN AMERYKA), któremu służy WUJEK, z braku pocisków ziemia-ziemia, kładzie na płasko działa ziemia-powietrze i strzela w ten statek. DŻOLO wyjmuje parasol z klatki piersiowej swojej koleżanki z liceum, która przypadkiem też była na statku i odbija rakiety, ratując dzień, choć KAPITAN AMERYKA wysyła już ze dwadzieścia pocisków na raz. DŻOLO i KURT COBAIN zbijają pionę i są super kolegami. Dalej EKIPA ma misję potrzymania satelity, który z kosmosu zabija jej członków. Znów DŻOLO obraża się na KURTA COBAINA, a gdy pyta DŻAGĘ, czy odejdzie z nim z EKIPY, DŻAGA odpowiada, że nie chce, bo to, że go kocha to jej KURT COBAIN kazał mówić, więc DŻOLO się obraża. Mimo to pomaga w ostatniej misji, w której, żeby wyłączyć satelitę trzeba dotknąć jakiegoś rdzenia ręką. Wraca BANAN i znów walczy z HOT WHEELS zdalnie mechami. EKIPA wszystkich po drodze zabija, a DŻOLO ma dylematy że zabijanie jest złe. Wyciąga z klatki piersiowej MONTECHRISTO pistolet, gdy KURT COBAIN ma się poświęcić, staje za niego i wyciąga z klatki piersiowej DŻAGI miecz, tworząc GUNBLEJDA, którym strzela do satelity na orbicie, niszcząc ją.

CDN...
